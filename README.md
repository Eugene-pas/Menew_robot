# Menew_robot
INT20H 2023 тестовe завдання
Категорія Web-development
Як з голодного краю…
Іноді нам всім хочеться поласувати чимось смачненьким, а в
холодильнику сама пустота. Для того, щоб такого не траплялося, варто
вчасно купувати необхідні продукти для приготування улюблених страв,
але не завжди легко тримати всі рецепти в голові, а зберігати їх у книжці -
якось олдскульно. Вашою задачею буде розробити застосунок, який
допомагатиме користувачам розраховувати кількість продуктів, які їм
необхідно придбати для приготування певної страви.
Функціональні вимоги до застосунку:
● можливість переглядати набір і кількість продуктів, які потрібно
купити для приготування обраної страви;
● можливість перегляду рецепту обраної страви;
● можливість переглядати всі продукти, які є в наявності у користувача;
● можливість переглядати погрупований за категоріями список
наявних продуктів (молочні продукти, овочі, фрукти і т.д.);
● можливість переглядати страви, які можна приготувати із наявних
продуктів.
Список страв, рецептів та продуктів можна отримувати з
використанням відкритих API (наприклад TheMealDB).
Вимоги до проекту:
● розгорнути додаток iз використанням хмарного сервісу (Heroku, AWS,
Vercel, Azure тощо);
● наявність GitHub репозиторію із вихідним кодом проекту.
Додаткові вимоги:
● можливість створювати власні страви та рецепти приготування цих
страв;
● можливість створювати власні групи продуктів та страв;
● можливість сортувати страви за складністю їх приготування;
● можливість перегляду найближчих магазинів, у яких можна купити
потрібні продукти;
● належна документація вашого застосунку.
Наявність додаткового функціоналу вітається.
Критерії оцінювання:
● виконання основних вимог
● показники web vitals
● зрозумілий користувацький інтерфейс
● адаптивність застосунку до різних типів пристроїв
Для успішної здачі роботи вистачить виконання основних вимог, проте
виконання додаткових підвищує шанси на участь у хакатоні. Завдання
виконується командою.
У Readme файл GitHub репозиторію необхідно додати інструкцію із тим,
як запустити проект, а також посилання на використані API (якщо були
використані) та використаний хмарний сервіс.
Посилання на GitHub репозиторій необхідно завантажити у форму
до 7 лютого 23:59.
